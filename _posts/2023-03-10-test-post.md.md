---
layout: post
title: 'Test post'
use_math: true
---
# Equació de Schrödinger

>[!info]
>**Postulat 1 de la Mecànica Quàntica:** l'estat d'un sistema quàntic està *totalment* especificat amb la funció d'ona $\psi(\vec{r},t)\in\mathbb{C}$.

Ha de complir unes quantes propietats:

- $\psi$ i $e^{i\theta}\psi$ (una rotació del pla complex) han de representar el mateix.
- S'ha de complir el principi de superposició.
- $|\psi(\vec{r},t)|^2$ representa una densitat de probabilitat $\rho(\vec{r},t)$, de manera que $P(x_0<x<x_0+dx) = |\psi(x,t)|^2 dx$.

Es defineix el **valor esperat** d'una quantitat $x$ com

$$\expval{x}_t\equiv \int_{-\infty}^{+\infty} x\rho(x,t)\dd x$$

També es pot definir el valor esperat de qualsevol funcional:

$$\expval{f(x)}_t =\int_{-\infty}^{+\infty}f(x)\rho(x,t)\dd x.$$

Considerem una funció d'ona que és una superposició d'ones planes, $\psi(x,t) = \frac{1}{\sqrt{2\pi}} \int_{-\infty}^{+\infty} \tilde{\psi}(k)e^{i(kx-\omega t)}dk$ amb $\tilde{\psi}(k) = \int_{-\infty}^{+\infty} \frac{1}{2\pi}\psi(x,t=0) e^{-ikx}dx$ i normalitzada. (El $t=0$ en realitat significa "en un temps qualsevol")

Trobem que el valor esperat de $p$ a $t=0$ és:
$$\expval{p}_{t=0} = \int_{-\infty}^{+\infty} \dd x\; \psi^* (x,0) \left[-i\hbar\pdv{}{x}\right](\psi(x,0))$$
El que hi ha entre claudàtors és un operador funcional, que anomenem 

$$\hat{p}\equiv -i\hbar\frac{\partial}{\partial x},$$

per tant també podem expressar el valor esperat com

$$\expval{p}_{t=0} = \int_{-\infty}^{+\infty} \dd x\; \psi^* (x,0)\; \hat{p}\psi(x,0).$$

**Postulat 2 de la Mecànica Quàntica:** per a qualsevol propietat mesurable del sistema quàntic, que anomenem *observable*, podem definir un operador lineal que serà hermític.

L'**operador adjunt** $A^\dagger$ és aquell que compleix $\int_{\mathbb{R}^3} (\hat{A^\dagger}\psi)^* \psi d^3\vec{r} = \int_{\mathbb{R}^3} \psi^* \hat{A}\psi d^3\vec{r}$. Un operador $\hat{A}$ és **hermític** o autoadjunt si $\hat{A}=\hat{A}^\dagger$.

Normalment $\hat{A}\psi(\vec{r},t) = f(\vec{r},t)$ és arbitrària però de vegades $\hat{A}\phi_n= a_n \phi_n$, amb $a_n\in\mathbb{C}$. En aquest cas $\phi_n$ s'anomena **funció pròpia** o autofunció i $a_n$ **valor propi** o autovalor. El conjunt $\{a_n\}$, el conjunt dels autovalors, s'anomena l'**espectre** de l'operador.

Com que $\hat{A}$ és un operador hermític, **els valors propis han de ser reals** ($a_n\in\mathbb{R}$). 

**Funcions pròpies de valors propis diferents són ortogonals:**
$$\int_{\mathbb{R}^3} \phi_l^* \phi_n d^3\vec{r}=\delta_{nl}$$

**El conjunt d'autofuncions d'un operador hermític és base de l'espai de funcions d'ona:**
$$\psi(\vec{r},t)=\sum_n b_n(t)\phi_n(\vec{r},t)$$
Amb $b_n(t)\equiv \int_{\mathbb{R}^3} \phi_n^* \psi_n d^3\vec{r}\in\mathbb{C}$. 

**La funció $\psi$ compleix l'equació de Schrödinger, però $\phi_n$ no té per què complir-la.** La condició de normalització de $\psi$, ara que sabem que és una combinació lineal de funcions pròpies, es pot expressar com:
$$1 = \sum_{n'}\sum_{n}b_{n'}^*(t)b_n(t)\delta_{n n'}$$

**Postulat 3 de la Mecànica Quàntica:** l'únic resultat possible d'una mesura de l'observable $A$ és un dels valors propis de l'operador $\hat{A}$. Si i només si $\psi(\vec{r},t)=\phi_n(\vec{r},t)$ en un instant $t=t^*$ obtindrem $a_n$ amb total seguretat.

**Postulat 4 de la Mecànica Quàntica:** la probabilitat d'obtenir $a_n$ com a resultat de la mesura ve donada per $|b_n(t)|^2$; $|b_n(t)|$ és l'**amplitud** de probabilitat d'obtenir $a_n$.

Com que $a_n$ és un conjunt numerable (encara que pugui ser infinit), el valor esperat de $A$ es calcula amb la definició per a variables discretes:
$$\langle A\rangle_t = \sum_n |b_n(t)|^2 a_n$$

La incertesa en $A$ es pot estimar a través de la desviació estàndard $\Delta A_t\equiv \sqrt{\langle (A-\langle A\rangle_t)^2 \rangle_t} = \sqrt{\langle A^2\rangle_t - \langle{A}\rangle_t ^2}$. És amb aquesta definició que podrem arribar al principi d'incertesa de Heisenberg.

**Postulat 5 de la Mecànica Quàntica:** NO HO HE ENTÈS

## L'operador moment

L'operador moment ja ha aparegut abans, i és, en una dimensió:
$$\hat{p}\equiv -i\hbar\frac{\partial}{\partial x}$$
En tres dimensions:
$$\vec{p}=-i\hbar\vec{\nabla}\equiv -i\hbar\left(\frac{\partial}{\partial x},\frac{\partial}{\partial y},\frac{\partial}{\partial z}\right)$$

**L'operador moment és hermític:** $\hat{p}=\hat{p}^\dagger$.

**Funcions pròpies de l'operador moment:** Si resolem l'equació diferencial $-i\hbar\frac{\partial}{\partial x}(\phi(x)) = p\phi(x)$ obtenim que $\phi(x) = Ce^{ikx}$ (amb $k=\frac{p}{\hbar}$, el nombre d'ones). Les ones planes del tipus $\psi(x,t)=Ce^{i(kx-\omega t)}$ també són funcions pròpies, ja que la part temporal no es veu afectada per l'operador.

## Operador hamiltonià

L'hamiltonià clàssic, no relativista és $H=\frac{1}{2m}\vec{p}^2+V(\vec{r},t)$. Ho podem transformar en un operador, ja que sabem que $\vec{p}$ també és un operador:
$$\hat{H}=\frac{1}{2m}\hbar^2\nabla^2 + V(\vec{r},t)$$
On $\nabla^2\equiv\Delta$ és l'operador laplacià.

**L'operador hamiltonià és hermític.**

Si considerem una partícula lliure ($V=0$), l'hamiltonià és:
$$\hat{H}\phi = -\frac{h^2}{2m}\frac{\partial^2}{\partial x^2}(\phi(x)) = \frac{p^2}{2m}\phi(x)$$
Les funcions pròpies de l'hamiltonià compleixen que $\frac{\partial^2}{\partial x^2}(\phi(x))=-k^2\phi(x)$, i són de la forma $\phi(x)=Ae^{ikx}+Be^{-ikx}$, amb $k>0$.

## Operador energia

L'hamiltonià d'una partícula amb funció d'ona plana és $\hat{H}\psi(x,t)=\hat{H}e^{i(kx-\omega t)} = \hbar\omega e^{i(kx-\omega t)}$, amb $\omega = \frac{\hbar k^2}{2m}$. A més, $\hbar\omega$ és l'energia $E$ d'una partícula, segons la hipòtesi de De Broglie.

L'expressió de l'hamiltonià és equivalent a $i\hbar\frac{\partial}{\partial t}(e^{i(kx-\omega t)})$. Per tant, podem definir l'**operador energia** com:
$$\hat{E}=i\hbar \frac{\partial}{\partial t}$$

**L'operador energia és hermític.**

Les funcions pròpies de l'operador energia són $f(t)=e^{-i\omega t}$.

## Commutador de dos operadors

Es defineix el commutador de dos operadors $\hat{A},\hat{B}$ com $[\hat{A},\hat{B}]\equiv \hat{A}\hat{B}-\hat{B}\hat{A}$.
[falta]

## Equació de Schrödinger dependent del temps.
[falta]
$$-\frac{\hbar^2}{2m}\vec{\nabla}^2\psi(\vec{r},t)+V(\vec{r})\psi(\vec{r},t) = i\hbar\frac{\partial}{\partial t}\psi(x,t)$$
En termes dels operadors coneguts és:
$$\hat{H}\phi(\vec{r},t) = \hat{E}\phi(\vec{r},t)$$

**Postulat 6 de la Mecànica Quàntica:** L'equació de Schrödinger dependent del temps determina l'evolució de qualsevol sistema quàntic no relativista.

Si $V$ tingués discontinuïtats finites, $\Delta\psi$ també en tindrà però $\vec{\nabla}\psi,\frac{\partial\psi}{\partial t},\phi$ seran contínues. Si, pel contrari, $V$ té una discontinuïtat infinita, $vec{\nabla}\psi$ tindrà una discontinuïtat finita i $\psi$ serà contínua.

### Completesa de l'hamiltonià

Volem trobar solucions tals que $\psi(\vec{r},t) = \Phi(\vec{r})f(t)$. És a dir, fem separació de variables; trobem que $\Phi(\vec{r})$ és una funció pròpia de l'hamiltonià i $f(t)$ és una funció pròpia de l'energia. L'equació de Schrödinger serà:
$$-\frac{\hbar^2}{2m}\nabla^2\Phi(\vec{r}) + V\Phi(\vec{r})  = E\Phi(\vec{r}) $$




